<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Language" content="en-us" />
<meta http-equiv="Content-Type" content="text/html; charset=utf-8" />
<title>Макар Иванович Кузьмин - Макар Х</title>
<style type="text/css">
.style1 {
	text-align: center;
}
</style>
</head>

<body style="background-image: url('photos/fon.jpg')">

<h1 class="style1"><span lang="ru">Макар Иванович Кузьмин - Макар Хара</span></h1>
<p class="style1"><img src="photos/black.jpg" width="150" height="199" /></p>
<p class="style1">(1915-1981)</p>
<hr />
<h2 class="style1"><span lang="ru">Кылгас биографията</span></h2>
<p><span lang="ru">Макар Иванович Кузьмин-Макар Хара 1915 с. муус устар 26 к. 
Таатта улууһун Уолба нэһилиэгэр, орто бааһынай кэргэнигэр төрөөбүтэ. Уолба сэттэ 
кылаастаах оскуолатын бүтэрэн баран Дьокуускайга тыл хаһаайыстыбатын 
техникумугар үөрэммитэ. Үөрэҕин бүтэрэн баран &quot;Кыым&quot; хаһыат редакциятыгар өр 
кэмҥэ&nbsp; үлэлээбитэ. 1932 с. бастыҥ корреспондент быһыытынан 1-кы 
республиканскай рабселькордар конференцияларыгар кыттыбыта.</span></p>
<p><span lang="ru">Талааннаах эдэр журналиһы үөрэҕин салгыырыгар &quot;Правда&quot; 
аатынан Москватааҕы Журналистика институтугар ыыппыттара. Манна үөрэнэ 
сырыттаҕына Аҕа дойду Улуу сэриитэ саҕаламмыта. Макар Хара Советскай Армия 
кэккэтигэр ыҥырыллан Ийэ дойдутун көмүскүү фроҥҥа барбыта. Кини Ленинград 
блокадатыгар рота политругунан, кэлин 1-кы Белорусскай фроннарга взвод 
командирынан, рота партийнай тэрийээччитинэн сулууспалаабыта.</span></p>
<p><span lang="ru">Кини Кыайыы кынаттанан, өрөгөй үктэллэнэн, этэҥҥэ дойдутугар 
эргиллэн кэлбитэ. Хорсуннук сэриилэспитин Кыһыл Сулус орденынан уонна бойобуой 
мэтээллэринэн наҕараадаламмыта туоһулуур. Сэрииттэн кэлээт &quot;Кыымҥа&quot;, &quot;Хотугу 
сулуска&quot; үлэлээбитинэн барбыта.</span></p>
<p class="style1">
<img src="photos/blackse.jpg" width="314" height="200" />&nbsp;</p>
<p><span lang="ru">Макар Хара олоҕун аргыһа, Россия үтүөлээх уонна Саха 
республикатын народнай артиската Анна Егорова. Кинилэр өр сылларга бииргэ 
алтыһан, олус тахсыылаахтык үлэлээбиттэрэ, саха культуратын, искусствотын 
историятын байыппыттара. Кинилэр кыыстара Земфира Макаровна билигин Российскай 
Федерация уонна Саха республикатын үтүөлээх бырааһа, ССРС доруобуйатын 
харыстабылын туйгуна. Кини суһал көмөнү оҥорор Киин нейрососудистай 
отделениетыгар сэбиэдиссэйинэн үлэлиир.</span></p>
<p><span lang="ru">Макар Хара 66 сааһыгар, 1981 с. атырдьах ыйын 26 к. өлбүтэ.</span></p>
<h2 class="style1"><span lang="ru">Айар үлэ кэрчиктэриттэн</span></h2>
<p class="style1"><img src="photos/journ.jpg" width="297" height="200" />&nbsp;</p>
<p><span lang="ru">Поэт хоһоонноро 1933 с. республика бэчээтигэр тахсар буолан 
барбыттара. 1936 с. &quot;Сүүрэн&quot; диэн кинигэтэ тахсыбыта.</span></p>
<p><span lang="ru">Фроҥҥа М.Хара саанан-саадаҕынан өстөөхтөрү сууһарарын таһынан 
өссө уус-уран тыл күүһүнэн эмиэ охсуспута. Ол курдук &quot;Саргылаана&quot; хоһооннорун 
хомуурунньуга 1943 с. тахсыбыта. Поэт сэрии, буорах сыттаах хоһоонноро &quot;Кыым&quot; 
хаһыакка тиһигин быспакка кэриэтэ бэчээттэнэллэрэ уонна оччотооҕуга тута кэриэтэ 
ырыа буолан радионан толоруллан, киэҥ Саха сирин тилийэ көтөллөрө.</span></p>
<p><span lang="ru">Кини сэрииттэн кэлээт айар үлэҕэ үлэлээбитинэн барбыта. 
&quot;Биһиги - Россия дьонобут&quot; (1964), &quot;Балыксыт отуутугар&quot; (1968), &quot;Күнү көрсө&quot; (1973), &quot;Сааскылыы сайаҕас ырыалаах&quot; (1979), өлбүтүн кэннэ 1986 с. &quot;Мин саастыы 
көлүөнэм&quot; диэн хоһооннорун хомуурунньуктара бэчээттэнэн тахсыбыттара.</span></p>
<p><span lang="ru">Улуу Кыайыы 60 сылын уонна Макар Хара төрөөбүтэ 90 сылын 
көрсө Савва Иванович Тарасов, Семен Николаевич Гороховтыын хомуйан оҥорбут 
&quot;Ыҥырыыга саха уола&quot; кинигэтин, кыыһа Земфира Макаровна Кузьмина көмөтүнэн &quot;Бичик&quot; 
кинигэ кыһата таһаарда. Бу кинигэҕэ поэт сэрии сылларынааҕы хоһоонноро киирдилэр.</span></p>
<p><span lang="ru">&quot;Кини сэрии иннинэ хоһоон биир кинигэтин таһаартарбыта, 
хаһыаттарга элбэхтик бэчээттэнэр этэ. Ол гынан баран чуолаан сэрии сылларыгар 
поэт быһыытынан сиппитэ-хоппута, ити өртүнэн ыллахха, кини билигин дойдуга 
киэҥник биллэр фронтовой көлүөнэ поэттар дьиҥнээх представителлэрэ&quot;. Савва 
Тарасов, 1986 с.</span></p>
<h2 class="style1"><span lang="ru">Ырыа буолбут хоһоонноро</span></h2>
<ol>
	<li><span lang="ru">&quot;Айхаллан бухатыыр норуот&quot;. Х.Максимов мел.</span></li>
	<li><span lang="ru">&quot;Арҕаа ааһа турдулар&quot;. Н.Бойлохов мел., Р.Борисов 
	тупсаран оҥоруута.</span></li>
	<li><span lang="ru">&quot;Доҕорбор&quot; М.Жирков мел.</span></li>
	<li><span lang="ru">&quot;Дьикти чуумпу түспүт дии&quot;. Х.Максимов мел., Е.Барашков 
	мел.</span></li>
	<li><span lang="ru">&quot;Ийэ ырыата&quot;. Лука Турнин мел.</span></li>
	<li><span lang="ru">&quot;Кремль сулустара&quot;. И.Слепцов мел.</span></li>
	<li><span lang="ru">&quot;Кыталык&quot;. З.Винокуров мел.</span></li>
	<li><span lang="ru">&quot;Кырдьык да кыталык курдуктар&quot;. Х.Максимов мел.</span></li>
	<li><span lang="ru">&quot;Сардаҥалаах аартыгынан&quot;. А.Егорова мел.</span></li>
	<li><span lang="ru">&quot;Сахалар фроҥҥа бараллар&quot;. И.Филиппов мел.</span></li>
	<li><span lang="ru">&quot;Тааттабар&quot;. А.Свешников мел.</span></li>
	<li><span lang="ru">&quot;Таатта уҥуор&quot;. Г.Неустроев мел.</span></li>
	<li><span lang="ru">&quot;Тапталлаах куоратым&quot;. Г.Григорян муз.</span></li>
	<li><span lang="ru">&quot;Тапталлаах куоратым, Дьокуускай&quot;. Г.Григорян муз.</span></li>
	<li><span lang="ru">&quot;Туойуоҕуҥ үлэ киһитин&quot;. Д.Данилов мел.</span></li>
	<li><span lang="ru">&quot;Туохтааҕар да таптыбын&quot;. Х.Максимов мел.</span></li>
	<li><span lang="ru">&quot;Үөрүү-көтүү үрдээн истин&quot;. Г.Никифоров мел.</span></li>
	<li><span lang="ru">&quot;Хотойдоргун ини хоһуйар&quot;. Норуот матыыба.</span></li>
	<li><span lang="ru">&quot;Чуумпуга&quot;. З.Винокуров мел.</span></li>
	<li><span lang="ru">&quot;Чүүйэ&quot;. М.Данилова мел.</span></li>
	<li><span lang="ru">&quot;Ыллыыбыт Ленин туһунан&quot;. Т.Семенов мел.</span></li>
	<li><span lang="ru">&quot;Ырыаҕа - норуоппут дууһата&quot;. К.Колодезников мел.</span></li>
	<li><span lang="ru">&quot;Ыһыах&quot;. А.Варламова мел.</span></li>
	<li><span lang="ru">&quot;Эдэр алмаасчыттар ырыалара&quot;. Х.Максимов муз.</span></li>
	<li><span lang="ru">&quot;Юбилей ырыата&quot;. З.Винокуров мел.</span></li>
</ol>
<p class="style1"><span lang="ru">
<a href="index.htm">На главную</a></span></p>

</body>

</html>
